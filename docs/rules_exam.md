# Zasady organizacji egzaminu z Aplikacji WWW

## Termin

Egzamin z przedmiotu Aplikacje WWW odbędzie się w dniu 2025-06-24 (wtorek) w godzinach 10:00-13:00 w laboratorium. Egzamin może potrwać do godziny 14:00, dlatego prosimy o uwzględnienie tej możliwości w planowaniu dnia.

**Proszę przyjść co najmniej 15 minut przed rozpoczęciem egzaminu, aby uniknąć spóźnienia i móc odebrać login i hasło.**

Na egzaminie można pogorszyć dotychczasową ocenę uzyskaną za punkty!

## Ograniczenia

Na egzaminie nie będzie możliwości korzystania z własnych komputerów ani urządzeń mobilnych. Egzamin odbędzie się w warunkach kontrolowanych, na specjalnie przygotowanym systemie operacyjnym. Nie będą dostępne żadne modele językowe ani zewnętrzne źródła informacji poza dozwolonymi witrynami internetowymi.

Dozwolone, a nawet zalecane, jest przyniesienie kilku (max 5) kartek papieru z własnymi notatkami, które można wykorzystać podczas egzaminu.

## Moodle

Zadania egzaminacyjne będą dostępne na platformie Moodle. Proszę upewnić się, że macie dostęp do swojego konta na Moodle przed egzaminem. Sugerujemy aby przynieść zapisaną kartkę z loginem i hasłem do Moodle, aby uniknąć problemów z logowaniem w trakcie egzaminu. Nie będą dostępne konta ze students!

## Środowisko komputerowe podczas egzaminu z Aplikacji WWW

Egzamin odbędzie się na komputerach w laboratorium na specjalnie przygotowanym systemie. Podczas wyboru systemu w GRUB jest to wpis `Aplikacje WWW`.

### Specyfikacja systemu operacyjnego

System to najnowsze Ubuntu z minimalną ilością funkcjonalności:

- manager plików
- terminal
- przeglądarka internetowa Google Chrome
- środowisko programistyczne Visual Studio Code

### Konta użytkowników

Przed egzaminem każdy dostanie login i hasło do swojego konta w systemie egzaminacyjnym.

### Pamięć dyskowa

Dane zapisane w systemie będą zapisywane na dysku komputera,
na którym się pracuje. Dzięki temu na wypadek awarii,
restart komputera nie będzie wiązał się z utratą zapisanej pracy
podczas egzaminu.

## Dostęp do internetu

Dostęp do internetu został ograniczony do wąskiego zbioru domen.

### Dozwolona lista to:

- [crummy.com](https://crummy.com)
- [django-rest-framework.org](https://django-rest-framework.org)
- [docs.djangoproject.com](https://docs.djangoproject.com)
- [docs.npmjs.com](https://docs.npmjs.com)
- [docs.python.org](https://docs.python.org)
- [moodle.mimuw.edu.pl](https://moodle.mimuw.edu.pl)
- [nodejs.org](https://nodejs.org)
- [npmjs.com](https://npmjs.com)
- [packaging.python.org](https://packaging.python.org)
- [play.tailwindcss.com](https://play.tailwindcss.com)
- [sass-lang.com](https://sass-lang.com)
- [tailwindcss.com](https://tailwindcss.com)
- [typescriptlang.org](https://typescriptlang.org)
- [w3schools.com](https://w3schools.com)

Część z tych witryn zawiera więcej informacji niż tylko te potrzebne na egzaminie. Za to, są one dobrane tak, aby nie dało się skorzystać na nich z żadnych modeli językowych.

### Lokalne pliki na systemie

Na początku egzaminu, w katalogu domowym każdego użytkownika znajdą się
pliki związane z zadaniami egzaminacyjnymi.
Dodatkowo zostanie też zamieszczone repozytorium zawierające stronę przedmiotu.

### python

Na komputerach dostępny będzie interpreter `python`.
Nie będzie dostępny manager pakietów `pip`!
Na potrzeby egzaminu na komputerach zostały zainstalowane globalnie następujące pakiety (poprzez `apt`):

- python3-bs4
- python3-django
- python3-django-filters
- python3-djangorestframework
- python3-djangorestframework-filters
- python3-markdown
- python3-drf-yasg-nonfree

### npm

Dostępny będzie też program `npm` z globalnie zainstalowanymi pakietami:

- sass
- tailwind
- typescript

### moodle

Rozwiązania zadań należy składać w Moodle.
W tym celu konieczne będzie zalogowanie się.

### Monitorowanie aktywności

Aktywność wszystkich użytkowników podczas egzaminu, jak i ruch sieciowy będą monitorowane i zapisywane. Ufamy jednak, że studenci na naszym wydziale wykazują się wysoką kulturą osobistą i uczciwie podchodzą do egzaminów.
