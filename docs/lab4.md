# Opis

Deadline: to zadanie jest na zaliczenie (TAK/NIE), trzeba je oddać na piątym lub szóstym laboratorium osobie, która prowadzi zajęcia.

Na dzisiejszym laboratorium naszym celem będzie wystylizowanie strony internetowej za pomocą Tailwind CSS.

## Zadanie

Zadanie polega na zainstalowaniu Tailwind CSS w projekcie i użyciu go do stylizacji strony internetowej. Dobrym pomysłem jest ostateczne pokazanie w jaki sposób mogłaby wyglądać strona którą robiliśmy w ramach pierwszego bloku, ale nie jest to konieczne. Jeśli chcesz, to możesz wystylizować dowolną stronę internetową. 

## Wymagania

Zadania podstawowe, każde z nich jest dość proste:

1. Zainstaluj Tailwind CSS w projekcie. To nie jest proste zadanie. Zainstaluj `npm` oraz `npx`, a następnie postępuj zgodnie z instrukcjami na stronie [Tailwind CSS](https://tailwindcss.com/docs/installation) (sekcja "Tailwind CLI"). 
2. Użyj klas typu `text-sky-500` do zmiany koloru tekstu. Dodaj na stronie przynajmniej 3 różne kolory tekstu, niech kolory linków będą różne od kolorów tekstu zwykłego. Możesz skorzystać z [https://tailwindcss.com/docs/text-color](https://tailwindcss.com/docs/text-color).
3. Użyj klas typu `bg-sky-500` do zmiany koloru tła. Dodaj na stronie przynajmniej 3 różne kolory tła. Możesz skorzystać z [https://tailwindcss.com/docs/background-color](https://tailwindcss.com/docs/background-color).
4. Zademonstruj użycie efektu tła (`shadow`): [https://tailwindcss.com/docs/box-shadow](https://tailwindcss.com/docs/box-shadow)
5. Użyj efektu `table-auto` do stylizacji tabeli. Możesz skorzystać z [https://tailwindcss.com/docs/table-layout](https://tailwindcss.com/docs/table-layout).
6. Dodaj `animate-ping` do jednego z elementów na stronie. Możesz skorzystać z [https://tailwindcss.com/docs/animation](https://tailwindcss.com/docs/animation).

Zadania średnio zaawansowane:

1. (opcjonalne, ale polecane) skonfiguruj Visual Studio Code do pracy z Tailwind CSS. Możesz skorzystać z [https://tailwindcss.com/docs/editor-setup](https://tailwindcss.com/docs/editor-setup).
2. Zademonstruj różnicę pomiędzy `flex-row` a `flex-col`. Możesz skorzystać z [https://tailwindcss.com/docs/flex-direction](https://tailwindcss.com/docs/flex-direction).
3. Zademonstruj użycie `flex-auto` do stylizacji elementów. Możesz skorzystać z [https://tailwindcss.com/docs/flex#auto](https://tailwindcss.com/docs/flex#auto).
4. Podobnie zademonstruj użycie `flex-none`. Możesz skorzystać z [https://tailwindcss.com/docs/flex#none](https://tailwindcss.com/docs/flex#none).

Zadanie zaawansowane:

1. Użyj PostCSS do minifikacji plików CSS. Możesz skorzystać z [https://tailwindcss.com/docs/optimizing-for-production](https://tailwindcss.com/docs/optimizing-for-production).

## Przydatne linki
- [Tailwind Playground](https://play.tailwindcss.com)
